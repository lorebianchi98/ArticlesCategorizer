Sanremo, ascolti in lieve aumento nella serata cover: 7 milioni 653 mila spettatori in media con il 44,3% di share
Molto lontano il record dello scorso anno, quando la serata duetti fece segnare in media 9 milioni 836 mila spettatori e il 54.5%
Terminata anche la terza serata del Festival di Sanremo che chiude con 10 milioni e 596 mila telespettatori, pari al 42,4% di share, nella prima parte della terza serata, quella dedicata alle cover. La seconda parte ha ottenuto invece 4 milioni 369 mila telespettatori con il 50,6% di share. Il festival migliora così lievemente negli ascolti. In media, la serata cover di Sanremo 2021 ha ottenuto 7 milioni 653 mila spettatori con il 44,3%. L’anno scorso la serata duetti aveva fatto registrare 13 milioni 533 mila spettatori con il 53,6% di share nella prima parte e 5 milioni 636 mila con il 57,2% nella seconda. L’altro ieri, invece, 3 marzo, la manifestazione canora ha registrato 10 milioni 113 mila telespettatori, pari al 41,2% di share, nella prima parte. Per quanto riguarda la seconda parte, la kermesse aveva registrato 3 milioni 966 mila con il 45,7%. Con una media di 7 milioni 586 mila spettatori con il 42,1% di share. L’anno scorso l’ascolto medio, nella seconda serata, raggiunse i 9 milioni 693 mila spettatori pari al 53,3% di share. 
Aiello – Ora | Annalisa – Dieci | Arisa – Potevi fare di più | Bugo – E invece sì | Colapesce e Dimartino – Musica leggerissima | Coma Cose – Fiamme negli occhi | Ermal Meta – Un milione di cose da dirti | Extraliscio e Davide Toffolo – Bianca Luce Nera | Fasma – Parlami | Francesca Michielin e Fedez – Chiamami per nome | Francesco Renga – Quando trovo te | Fulminacci – Santa Marinella | Gaia – Cuore Amaro | Ghemon – Momento perfetto | Gio Evan – Arnica | Irama – La genesi del tuo colore | La Rappresentante di Lista – Amare | Lo Stato Sociale – Combat Pop | Madame – Voce | Malika Ayane – Ti piaci così | Maneskin – Zitti e buoni | Max Gazzè e Trifluoperazina Monstery Band – Il Farmacista | Noemi – Glicine | Orietta Berti – Quando ti sei innamorato | Random – Torno a Te | Willie Peyote – Mai dire mai
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo