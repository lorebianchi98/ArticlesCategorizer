Sarà «Minari» il primo film a uscire nei cinema il 26 aprile alla riapertura delle sale – Il video
La pellicola, prodotta da Brad Pitt, è candidata a sei Premi Oscar
Uscirà nelle sale il prossimo 26 aprile, alla riapertura dei cinema: Minari, film candidato ai prossimi Premi Oscar, verrà proiettato nelle sale all’indomani della cerimonia. Diretto da Lee Isaac Chung e prodotto dalla Plan B di Brad Pitt, il film è in corsa per 6 statuette in tutte le categorie più importanti, tra cui miglior film e regia. La pellicola ha già vinto premi agli ultimi Golden Globe e ai Bafta, e racconta la storia di una famiglia coreano che si trasferisce nelle campagne dell’Arkansas per inseguire il Sogno americano. Tra le performance più acclamate, nel film spicca quella di Yuh-Jung Young, che concorre per l’Oscar come miglior attrice non protagonista. 
Video: YouTube/ComingSoon