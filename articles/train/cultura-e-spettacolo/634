Sanremo 2021, la finale fa salire (ma non decollare) gli ascolti: più di 10 milioni di spettatori, share al 53,5%
Durante la quarta serata il Festival aveva portato a casa 11 milioni e 115 mila telespettatori, pari al 43.3% di share
Il Festival di Sanremo è finito. Per la quinta e ultima serata la kermesse musicale chiude gli ascolti con 13 milioni e 203 mila spettatori durante la prima parte, con uno share che si attesta al 49,9%. Nella seconda parte gli ascolti salgono e toccano il 62,5% con 7 milioni e 730 mila spettatori. In media, la serata finale ha ottenuto 10 milioni e 715 mila spettatori con il 53,5% di share. In valori assoluti gli ascolti recuperano terreno, avvicinandosi alla media della serata finale dell’anno scorso (11 milioni e 477 mila spettatori, ma con uno share più alto, il 60,6%). L’altro ieri, 5 marzo, in occasione della quarta serata il Festival aveva portato a casa 11 milioni e 115 mila telespettatori, pari a uno share del 43,3%, nella prima parte e 4 milioni e 980 mila nella seconda, con il 48,2% di share. La media si era attestata sugli 8 milioni e 14 mila spettatori con il 44.7%.  
Aiello – Ora | Annalisa – Dieci | Arisa – Potevi fare di più | Bugo – E invece sì | Colapesce e Dimartino – Musica leggerissima | Coma Cose – Fiamme negli occhi | Ermal Meta – Un milione di cose da dirti | Extraliscio e Davide Toffolo – Bianca Luce Nera | Fasma – Parlami | Francesca Michielin e Fedez – Chiamami per nome | Francesco Renga – Quando trovo te | Fulminacci – Santa Marinella | Gaia – Cuore Amaro | Ghemon – Momento perfetto | Gio Evan – Arnica | Irama – La genesi del tuo colore | La Rappresentante di Lista – Amare | Lo Stato Sociale – Combat Pop | Madame – Voce | Malika Ayane – Ti piaci così | Maneskin – Zitti e buoni | Max Gazzè e Trifluoperazina Monstery Band – Il Farmacista | Noemi – Glicine | Orietta Berti – Quando ti sei innamorato | Random – Torno a Te | Willie Peyote – Mai dire mai
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo