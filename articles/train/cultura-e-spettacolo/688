Sanremo 2021, Arisa : «Con ‘Potevi fare di più’ vado verso di me per capire chi sono» – La videointervista
L’Ariston ai tempi della pandemia, la ricerca artistica e l’emozione di cantare Pino Daniele. Arisa svela il suo Festival
Arisa sta “facendo di più”. La sua sesta partecipazione al Festival di Sanremo con il brano Potevi fare di più segna il ritorno sul palco dell’Ariston e un percorso «verso se stessi». Nel brano, l’artista racconta le emozioni e il dolore di una relazione priva di stimoli e giunta al tramonto. «Sto andando verso di me, sto cercando di scoprire anche attraverso la scrittura chi sono davvero, analizzandomi e tirando fuori quello che ho dentro», racconta l’artista a Open.
Per Arisa, che è cresciuta artisticamente anche grazie alle esibizioni sul palco dell’Ariston, le poltrone vuote (la prima sera, mentre nella seconda sono state “animate” da palloncini) causa Coronavirus «hanno dato un senso di paura, ma anche la voglia di andare oltre questo scoglio. Il pubblico non è presente», afferma la cantante. «Ma questo non significa che non ci sia davvero. Bisogna pensare che ciò che facciamo vada al di là della presenza fisica, per infondere energie positive: che dietro la luce rossa del live ci siano persone che si aspettano da noi cose buone». Come la cover di Quando, storico brano di Pino Daniele che Arisa eseguirà stasera insieme a Michele Bravi. «È un pezzo che adoro e per me cantare con lui, è un’opportunità di confronto perché ha una voce unica: sarà fantastico»· 
Grafiche di Vincenzo Monaco
Aiello – Ora | Annalisa – Dieci | Arisa – Potevi fare di più | Bugo – E invece sì | Colapesce e Dimartino – Musica leggerissima | Coma Cose – Fiamme negli occhi | Ermal Meta – Un milione di cose da dirti | Extraliscio e Davide Toffolo – Bianca Luce Nera | Fasma – Parlami | Francesca Michielin e Fedez – Chiamami per nome | Francesco Renga – Quando trovo te | Fulminacci – Santa Marinella | Gaia – Cuore Amaro | Ghemon – Momento perfetto | Gio Evan – Arnica | Irama – La genesi del tuo colore | La Rappresentante di Lista – Amare | Lo Stato Sociale – Combat Pop | Madame – Voce | Malika Ayane – Ti piaci così | Maneskin – Zitti e buoni | Max Gazzè e Trifluoperazina Monstery Band – Il Farmacista | Noemi – Glicine | Orietta Berti – Quando ti sei innamorato | Random – Torno a Te | Willie Peyote – Mai dire mai
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo