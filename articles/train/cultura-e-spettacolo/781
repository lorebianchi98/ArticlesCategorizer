«Vista sfocata»: la divertente storiella che smonta i no-vax raccontata dal comico Paolo Hendel – Il video
Il cabarettista e attore teatrale ha postato sul suo account Facebook un divertente racconto trovato su internet
«Vi leggo una interessante testimonianza che ho trovato sul web, attenzione». Esordisce così Paolo Hendel, il comico diventato famoso per i suoi monologhi teatrali e per le imitazioni in tv. «Ieri mio padre 80enne ha fatto la prima dose del vaccino Pfizer e ha subito cominciato a vedere sfocato. Il disturbo gli è rimasto per tutto il tragitto verso casa: per fortuna era a piedi non guidava la macchina. L’appannamento della vista è durato per tutta la giornata e si è protratto al giorno dopo. Il terzo giorno», ha proseguito il cabarettista fiorentino, «mio padre, allarmato per il perdurare del disturbo agli occhi, si è deciso a chiamare il centro di vaccinazione: gli hanno detto di recarsi subito al centro per riprendersi gli occhiali che aveva dimenticato il giorno della vaccinazione».