Golden Globe a Laura Pausini per la miglior canzone originale. Trionfa The Crown e la Regina degli scacchi: ecco tutti i vincitori
Tutti i vincitori
L’artista italiana si porta a casa un premio per il film con Sophia Loren «La vinta davanti a sé». Riconoscimento postumo a Chadwick Boseman l’attore morto di cancro lo scorso anno
C’è anche un po’ di Italia alla 78esima edizione dei Golden Globes, i premi dell’associazione della stampa estera di Hollywood che tradizionalmente anticipano la cerimonia degli oscar. Laura Pausini si è aggiudicato il globo d’oro per la miglior canzone originale Io Si, colonna sonora del film di Eduardo Ponti e interpretato da Sophia Loren La vinta davanti a sé. «Non ho mai sognato di vincere un Golden Globe, non ci posso credere», ha commentato l’artista italiana su Instagram. «Dedico questo premio a tutti coloro che vogliono e meritano di essere visti – ha aggiunto Pausini – e a quella ragazzina che 28 anni fa vinse Sanremo e non si sarebbe mai aspettata di arrivare così lontano».
Un post condiviso da Laura Pausini Official (@laurapausini)
Nessuna sorpresa invece per la quarta stagione di The Crown. La serie sulla Corona inglese sbanca la cerimonia dei Golden Globes portandosi a casa il premio come miglior serie drammatica. Emma Corrin, che ha portato sul piccolo schermo il personaggio di Lady D, vince come miglior attrice protagonista in una serie drama. Vittoria annunciata anche quella di Gillian Anderson nei panni di Margaret Thatcher. Un premio è andato anche Josh O’Connor come miglior attore in una serie drammatica per la sua interpretazione del principe Carlo. Nel mondo Netflix, altri due primi sono andati al successo degli ultimi mesi La Regina degli Scacchi. Uno come miglior miniserie e l’altro all’attrice protagonista Anya Taylor-Joy.
Dal mondo Netflix sono arrivati due primi anche per la serie comica canadese – non ancora arrivata in Italia – Schitt’s Creek: premiata come migliore serie comedy e musical dell’anno e per l’interpretazione di Catherine O’Hara nella parte di Moira Rose. È invece il Nomadland con Frances McDormand a vincere come miglior film drammatico, mentre Borat si è fatto valere nella categoria dei film comici e il suo autore, Sasha Baron Cohen, ha sbaragliato la concorrenza come miglior attore protagonista. Scontato, invece, il riconoscimento postumo a Chadwick Boseman, l’attore di Black Panther morto di cancro l’anno scorso, viso in Ma Rainey Black Bottom nell’ultima interpretazione della sua carriera. 
Nomadland
Borat Subsequent Moviefilm
Chloe Zhao per Nomadland
Andra Day per The United States vs Billie Holiday
Rosamund Pike per I Care A Lot
Chadwick Boseman per Ma Rainey’s Black Bottom
Sacha Baron Cohen per Borat Subsequent Moviefilm
Jodie Foster per The Mauritanian
Daniel Kaluuya per Judas and the Black Messiah
Minari (USA)
Soul
Aaron Sorkin per Il processo ai Chicago 7
Jon Batiste, Atticus Ross e Trent Reznor per Soul
Vincitrice: “Io sì” – La vita davanti a sé