Sanremo 2021, parla Bugo: «Morgan? Un anno fa ho perso un amico» – La videointervista
«Sono stanco anche di come colleghi e stampa trattano questa vicenda», dice il cantante commentando le ultime intemperanze social dell’ex cantante dei Bluvertigo a lui rivolte
«Un anno fa ho perso un amico. Con una canzone che avevo scritto io, che si chiamava Sincero, e che era un omaggio ai Bluvertigo e alla musica di Morgan. Ora devo ammettere che sono stanco». La domanda, a Bugo, è inevitabile, un anno dopo i “fatti dell’Ariston”, quando con Morgan il duo è stato squalificato. Quest’anno Cristian Bugatti torna sul palco dell’Ariston con la canzone E invece sì. L’anno scorso lui e Morgan avevano litigato furiosamente prima di esibirsi e una volta iniziata la musica Morgan aveva cambiato il testo del brano, con pesanti insulti a Bugo, che aveva quindi abbandonato il palco provato ancora prima di cantare. 
È passato un anno ma Morgan (scartato dalla giuria Giovani Sanremo) non molla: in contemporanea con l’esibizione sul palco dell’Ariston di Bugo posta su Instagram un video con la versione integrale di Le brutte intenzioni – ovvero la rivisitazione del brano con cui i due avrebbero dovuto gareggiare nel 2020 al Festival. «Come posso rimanerci dopo tanti anni di amicizia, dopo quello che successo?, dice oggi Bugo a Open. «Sono stanco del fatto che gli organi di stampa ma anche i miei colleghi giochino su quanto accaduto. Sono stanco, era la mia serata». Bugo, classe 1973, è un cantautore con una lunga carriera alle spalle e ha all’attivo la pubblicazione di nove album. «Un Sanremo sospeso, quello di quest’anno», racconta. «Ma con la mia canzone voglio dire, in piena pandemia: tornerà la vita normale. Magari non sappiamo ancora quando, ma certo che tornerà».
Aiello – Ora | Annalisa – Dieci | Arisa – Potevi fare di più | Bugo – E invece sì | Colapesce e Dimartino – Musica leggerissima | Coma Cose – Fiamme negli occhi | Ermal Meta – Un milione di cose da dirti | Extraliscio e Davide Toffolo – Bianca Luce Nera | Fasma – Parlami | Francesca Michielin e Fedez – Chiamami per nome | Francesco Renga – Quando trovo te | Fulminacci – Santa Marinella | Gaia – Cuore Amaro | Ghemon – Momento perfetto | Gio Evan – Arnica | Irama – La genesi del tuo colore | La Rappresentante di Lista – Amare | Lo Stato Sociale – Combat Pop | Madame – Voce | Malika Ayane – Ti piaci così | Maneskin – Zitti e buoni | Max Gazzè e Trifluoperazina Monstery Band – Il Farmacista | Noemi – Glicine | Orietta Berti – Quando ti sei innamorato | Random – Torno a Te | Willie Peyote – Mai dire mai
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo