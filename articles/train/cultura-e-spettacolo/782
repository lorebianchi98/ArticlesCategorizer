L’addio dei Daft Punk, il duo francese annuncia lo scioglimento dopo 28 anni di carriera – Il video
Dopo decenni di successi e sette Grammy, il gruppo francese comunica il ritiro dalle scene con un video sui social
I Daft Punk non esistono più. Il gruppo, fondato nel 1993 e composto dagli artisti francesi Thomas Bangalter e Guy-Manuel de Homem-Christo, si è sciolto ufficialmente. Tra i riconoscimenti ottenuti dal duo anche sette Grammy Award. La notizia dell’addio dalla scena è stata annunciata con un video pubblicato sui canali social del duo ed è stata confermata dal sito specializzato Variety. Epilogue è il titolo che i due artisti hanno deciso di dare al video di otto minuti rilasciato per l’occasione. In una zona desertica, i due con indosso l’immancabile caschetto si guardano fino al momento in cui uno dei due si toglie la giacca. A quel punto, l’altro avvia un detonatore con 60 secondi di countdown: quindi l’esplosione e il sottofondo del brano Touch, contenuto nell’album Random access memory del 2013, dove c’è anche la hit Get Lucky con Pharell Williams.
Video: YouTube/DaftPunk