Sanremo 2021, positivo il Biondo degli Extraliscio. Gara a rischio: per il gruppo scatta l’obbligo di quarantena
Cosa succederà adesso?
L’artista e la band potranno rientrare in gara ed esibirsi all’Ariston solo se i tamponi risulteranno negativi dopo il periodo di quarantena fiduciaria
Primo caso di positività al Coronavirus nel cast di Sanremo 2021. A meno di due settimane dall’inizio del Festival della Canzone italiana, Moreno Conficconi, “il Biondo” degli Extraliscio, è risultato positivo al tampone antigenico a cui si è sottoposto prima di entrare all’Ariston per la sessione di prove, nel rispetto del protocollo sanitario anti-Covid da osservare al Festival. Per l’artista e per i membri della band è scattato l’obbligo di quarantena immediato, in attesa del tampone molecolare di conferma della positività. Al contempo verrà effettuato il tracciamento e il monitoraggio di tutti i casi di persone entrate in contatto con Conficconi negli ultimi giorni. 
Gli Extraliscio e Davide Toffolo dei Tre Ragazzi Morti, che concorrono nella categoria Campioni con il brano Bianca Luce Nera, dovranno anzitutto rispettare i 10 giorni di quarantena fiduciaria e sperare, prima che inizi il Festival, che il tampone risulti negativo. Qualora il test dovesse risultare ancora positivo, o altri membri della band o dello staff dovessero risultare positivi durante i giorni del festival (dal 2 al 6 marzo), il regolamento e il protocollo anti-Covid della Rai prevedono che gli artisti abbandonino la competizione, non potendo  partecipare fisicamente alla gara all’Ariston per evidenti ragioni di sicurezza. 
Aiello – Ora | Annalisa – Dieci | Arisa – Potevi fare di più | Bugo – E invece sì | Colapesce e Dimartino – Musica leggerissima | Coma Cose – Fiamme negli occhi | Ermal Meta – Un milione di cose da dirti | Extraliscio e Davide Toffolo – Bianca Luce Nera | Fasma – Parlami | Francesca Michielin e Fedez – Chiamami per nome | Francesco Renga – Quando trovo te | Fulminacci – Santa Marinella | Gaia – Cuore Amaro | Ghemon – Momento perfetto | Gio Evan – Arnica | Irama – La genesi del tuo colore | La Rappresentante di Lista – Amare | Lo Stato Sociale – Combat Pop | Madame – Voce | Malika Ayane – Ti piaci così | Maneskin – Zitti e buoni | Max Gazzè e Trifluoperazina Monstery Band – Il Farmacista | Noemi – Glicine | Orietta Berti – Quando ti sei innamorato | Random – Torno a Te | Willie Peyote – Mai dire mai
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo