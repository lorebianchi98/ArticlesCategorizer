Torna Boris: ecco il trailer della quarta stagione, che andrà in onda su Disney+ – Il video
Le riprese inizieranno in estate. La distribuzione tra fine 2021 e inizio 2022
Ora è ufficiale: Boris 4 si farà. Il trailer rilasciato nelle ultime ore ha riacceso l’attesa dei fan della serie che racconta il dietro le quinte dell’industria televisiva italiana. A dieci anni dall’ultima stagione, con decine di appelli e petizioni, il ritorno del regista Renè Ferretti, interpretato da Francesco Pannofino, sarà realtà. La serie è in produzione e le riprese inizieranno in estate. 
La stagione dovrebbe avere 6 puntate da circa mezz’ora e sarà scritta e diretta da Giacomo Ciarrapico insieme a Luca Vendruscolo, due dei tre ideatori della serie insieme a Mattia Torre, scomparso nel 2019. Una importante novità riguarda la piattaforma: la quarta stagione sarà infatti disponibile su Disney+, nella sezione Star, fresca di lancio, in Italia dal 23 febbraio. La distribuzione della quarta stagione di Boris dovrebbe partire a fine anno, al più tardi a inizio 2022.
pic.twitter.com/Kc9a59A1dl
Video: YouTube/Dday