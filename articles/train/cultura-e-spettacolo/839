Sanremo 2021, ecco i nomi dei Campioni in gara: tra gli altri Francesco Renga, i Coma Cose e la giovanissima Madame
I 26 Campioni (Big)
Saranno 26 gli artisti in gara nella categoria Campioni di Sanremo 2021, due in più rispetto allo scorso anno. Ad annunciarli è stato Amadeus, il conduttore e direttore artistico del Festival, durante la serata finale del programma Sanremo Giovani su Rai1, andata in onda lo scorso 18 dicembre 2020. Quest’anno, a dispetto della fuga di notizie avvenuta l’anno scorso, il conduttore e direttore artistico Amadeus ha annunciato in blocco la lista dei Campioni in gara. Amadeus quest’anno ha deciso di puntare sui giovani, in particolare sui Millennials e sulla Generazione Z. Tra i Campioni anche quest’anno non mancano artisti che calcheranno il palco dell’Ariston per la prima volta nella loro carriera; essendo però già conosciuti al grande pubblico non son dovuti passare per la categoria Nuove Proposte, entrando direttamente nella categoria maggiore. 
Non mancano altresì nomi ormai affermati nella cultura della musica contemporanea popolare italiana, molti dei quali diventati noti al pubblico anche grazie alle partecipazioni alle precedenti edizioni del Festival della canzone italiana. Le esibizioni del 26 Campioni saranno divise in 2 gruppi di 13 nella prima e nella seconda serata. Nella terza serata di giovedì 4 marzo tutti e 26 i Campioni interpreteranno un brano tratto dal repertorio della canzone d’autore italiana nella cosiddetta Serata delle Cover. Sia nella quarta sia durante la quinta e ultima serata tutti e 26 i Big torneranno a esibirsi con i propri inediti.
In copertina ANSA | Amadeus a Sanremo Giovani, 17 dicembre 2020.
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo