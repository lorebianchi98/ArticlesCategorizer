Sanremo, Fedez pubblica un estratto della canzone inedita. E ora rischia la squalifica dal festival
Il video è ancora online
Si attende il verdetto degli organizzatori: saranno intransigenti al punto da rinunciare a due dei concorrenti di punta della 71esima edizione?
Fedez ha commesso un errore che potrebbe costargli la squalifica da Sanremo 2021, dove è in gara con la cantante Francesca Michielin. Il rapper ha diffuso sul suo profilo Instagram un video che lo ritrae mentre canta una parte del brano, Chiamami per nome. Stando al regolamento del Festival, le canzoni devono restare inedite fino all’inizio della competizione. Pena: l’eliminazione. Accortosi dell’errore, Fedez si è affrettato a modificare il video e a ripostarlo senza audio. Ma il danno era ormai fatto: la clip originale è rimbalzata su tutti i social. Molti sono i fan che stanno chiedendo agli utenti di rimuoverlo, per evitare che il danno diventi irreparabile. Si attende ora il verdetto degli organizzatori: saranno intransigenti al punto da rinunciare a due dei concorrenti di punta della 71esima edizione?
Sul profilo di Fedez è ancora online la versione “censurata”, con l’identica ambientazione: il pianoforte sullo sfondo e suo figlio Leone che risponde alla domanda del padre sul brano di Sanremo. 
Un post condiviso da FEDEZ (@fedez)
Aiello – Ora | Annalisa – Dieci | Arisa – Potevi fare di più | Bugo – E invece sì | Colapesce e Dimartino – Musica leggerissima | Coma Cose – Fiamme negli occhi | Ermal Meta – Un milione di cose da dirti | Extraliscio e Davide Toffolo – Bianca Luce Nera | Fasma – Parlami | Francesca Michielin e Fedez – Chiamami per nome | Francesco Renga – Quando trovo te | Fulminacci – Santa Marinella | Gaia – Cuore Amaro | Ghemon – Momento perfetto | Gio Evan – Arnica | Irama – La genesi del tuo colore | La Rappresentante di Lista – Amare | Lo Stato Sociale – Combat Pop | Madame – Voce | Malika Ayane – Ti piaci così | Maneskin – Zitti e buoni | Max Gazzè e Trifluoperazina Monstery Band – Il Farmacista | Noemi – Glicine | Orietta Berti – Quando ti sei innamorato | Random – Torno a Te | Willie Peyote – Mai dire mai
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo