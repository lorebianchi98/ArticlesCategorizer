Sanremo 2021, salta l’ospitata per Simona Ventura: è risultata positiva al Covid
La conduttrice presentò l’edizione del 2004 del Festival con l’allora direttore artistico Tony Renis
Niente Festival di Sanremo per Simona Ventura che è risultata positiva, dopo aver effettuato il tampone, al Coronavirus. La conduttrice avrebbe dovuto affiancare il direttore artistico Amadeus durante la serata conclusiva della manifestazione, quella di domani 6 marzo. «Mi dispiace doverlo annunciare, l’ho saputo da poco ma Simona ha contratto il Covid», ha detto Amadeus oggi, 5 marzo, in conferenza stampa. «Sta bene, per fortuna, ma purtroppo non potrà essere con noi. Le facciamo comunque un “in bocca al lupo”». Ventura ha presentato l’edizione del 2004 del Festival accanto all’allora direttore artistico Tony Renis: sarebbe quindi tornata sul palco dell’Ariston dopo 17 anni. 
Aiello – Ora | Annalisa – Dieci | Arisa – Potevi fare di più | Bugo – E invece sì | Colapesce e Dimartino – Musica leggerissima | Coma Cose – Fiamme negli occhi | Ermal Meta – Un milione di cose da dirti | Extraliscio e Davide Toffolo – Bianca Luce Nera | Fasma – Parlami | Francesca Michielin e Fedez – Chiamami per nome | Francesco Renga – Quando trovo te | Fulminacci – Santa Marinella | Gaia – Cuore Amaro | Ghemon – Momento perfetto | Gio Evan – Arnica | Irama – La genesi del tuo colore | La Rappresentante di Lista – Amare | Lo Stato Sociale – Combat Pop | Madame – Voce | Malika Ayane – Ti piaci così | Maneskin – Zitti e buoni | Max Gazzè e Trifluoperazina Monstery Band – Il Farmacista | Noemi – Glicine | Orietta Berti – Quando ti sei innamorato | Random – Torno a Te | Willie Peyote – Mai dire mai
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo