Sanremo 2021, Madame: «La mia presenza è un modo per dire ‘fregatavene, siate liberi’» – La videointervista
«Voce», il brano che la 19enne vicentina ha portato sul palco dell’Ariston, «non l’ho propriamente scritta, l’ho improvvisata all’inizio. Poi – racconta a Open – l’ho riscritta pensando a un dialogo con la mia voce, ma non è dedicata a nessuno»
In un appartamento affittato per l’occasione, lontana dai luccichii, sfarzosi e decadenti insieme, degli hotel sanremesi, Francesca Calearo – in arte Madame -, vive con «un misto di ansia ed entusiasmo» la settimana del Festival della canzone italiana. Ha compiuto 19 anni appena un mese fa e, ancora prima della pubblicazione del suo album d’esordio – uscirà il 19 marzo e si chiamerà semplicemente Madame -, è stata scelta per far parte della 71esima edizione della kermesse. Amadeus, annunciando la sua esibizione durante la prima serata del Festival, l’ha presentata come enfant prodige della musica italiana. «È una definizione che mi danno dall’esterno. Io mi vedo un po’ in un modo diverso – racconta – non mi sento arrivata da nessuna parte. È un po’ altalenante il mio stato d’animo: ci sono momenti in cui ho l’autostima a palla, altri in cui l’autostima si trova sotto i tacchi».
Grafica di Vincenzo Monaco
Aiello – Ora | Annalisa – Dieci | Arisa – Potevi fare di più | Bugo – E invece sì | Colapesce e Dimartino – Musica leggerissima | Coma Cose – Fiamme negli occhi | Ermal Meta – Un milione di cose da dirti | Extraliscio e Davide Toffolo – Bianca Luce Nera | Fasma – Parlami | Francesca Michielin e Fedez – Chiamami per nome | Francesco Renga – Quando trovo te | Fulminacci – Santa Marinella | Gaia – Cuore Amaro | Ghemon – Momento perfetto | Gio Evan – Arnica | Irama – La genesi del tuo colore | La Rappresentante di Lista – Amare | Lo Stato Sociale – Combat Pop | Madame – Voce | Malika Ayane – Ti piaci così | Maneskin – Zitti e buoni | Max Gazzè e Trifluoperazina Monstery Band – Il Farmacista | Noemi – Glicine | Orietta Berti – Quando ti sei innamorato | Random – Torno a Te | Willie Peyote – Mai dire mai
Avincola – Goal! | Davide Shorty – Regina | Dellai – Io sono Luca | Elena Faggi – Che ne so | Folcast – Scopriti | Gaudiano – Polvere da sparo | Greta Zuccoli – Ogni cosa sa di te | Wrongonyou – Lezioni di volo