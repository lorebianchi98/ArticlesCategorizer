L’inquinamento atmosferico ha favorito la virulenza del nuovo Coronavirus? L’ipotesi di uno studio giapponese
Cosa hanno visto i ricercatori giapponesi
I limiti dello studio
Cosa sappiamo del presunto contributo dell’inquinamento atmosferico nei casi di Covid-19
Forse il particolato atmosferico (per esempio le polveri sottili contenute anche nello smog) potrebbe aver agevolato in certo modo il nuovo Coronavirus. Questo è quanto suggerisce un recente studio giapponese, apparso su Environmental Research. 

I ricercatori hanno riscontrato nei topi sottoposti a Particulate Matter (PM, ovvero il particolato atmosferico) un incremento dell’espressione dei recettori ACE2, sia nelle cellule polmonari che nei macrofagi. Inutile ricordare che i modelli animali sono diversi da quelli umani, per tanto lo studio è interessante solo se contestualizzato tenendo bene a mente questo particolare. 
Lo scopo dei ricercatori era quello di trovare conferme della correlazione tra esposizione al particolato e una maggiore espressione di ACE2 e TMPRSS2 (proteasi transmembrana serina di tipo 2), altra molecola che SARS-CoV-2 prende di mira per infettare le cellule. Per questo si sono serviti di un modello «murino» (topi da laboratorio). L’ipotesi che questo comporti una maggiore virulenza di SARS-CoV-2 non viene direttamente accertata, ed è quindi surrogata.
«In questo studio – continuano gli autori – abbiamo utilizzato un modello murino esposto a PM grezzo, raccolto con il metodo del ciclone, per valutare l’espressione polmonare dell’enzima di conversione dell’angiotensina 2 (ACE2) e della proteasi transmembrana serina di tipo 2 (TMPRSS2), le due molecole necessarie per l’ingresso della sindrome respiratoria acuta grave [dovuta al SARS-CoV-2] nelle cellule ospiti».
Il particolato proviene da Yokohama. I ricercatori lo hanno poi filtrato, in modo da separare le polveri sottili tra 0,30 e 2,4 micrometri e il particolato più grossolano pari o superiore a 2,4 micrometri. 
I ricercatori hanno esposto i topi al particolato. Hanno poi confrontato i loro tessuti con altri di controllo. Rispetto a questi ultimi, ACE2 e TMPRSS2 erano maggiormente espressi «nelle regioni alveolari, in particolare nell’area circostante la deposizione di PM», riportano i ricercatori. Non sembrano esserci distinzioni significative tra il contributo del particolato grossolano e le polveri sottili.
«Il numero di cellule positive sia per ACE2 che per TMPRSS2 è risultato essere significativamente aumentato dall’esposizione a frazioni fini o grossolane di PM».
I ricercatori non sono in grado di spiegare come l’inquinamento atmosferico possa essere coinvolto nella «manifestazione e/o progressione della Covid-19. Per la letteratura scientifica sono sconosciuti. Tuttavia è considerato un fattore di rischio assieme ad altri fattori. Come accennato, lo scopo dello studio non è quello di accertare direttamente, come la maggiore espressione di certi recettori comporterebbe una maggiore virulenza di SARS-CoV-2.
Il particolato è composto da diversi elementi che potrebbero contribuire più o meno di altri a suscitare questo evento avverso, che i ricercatori paragonano a quello visto nei fumatori affetti da Covid-19. Lo studio non riesce ad accertare quali componenti sarebbero responsabili di una maggiore espressione di ACE2 e TMPRSS2, riscontrati nei polmoni e nei macrofagi.
«Dato che si ritiene che l’aumento dell’espressione genica di ACE2 e TMPRSS2 nei tessuti polmonari di fumatori […] sia associato alla suscettibilità a COVID-19 – continuano gli autori – È fondamentale discutere quali componenti del PM sono responsabili dei fenomeni osservati in questo studio. Infatti, il PM è composto da un’ampia gamma di sostanze chimiche e materiali biologici […] Pertanto, si potrebbe dedurre che altri componenti del PM possono sovraregolare l’espressione di ACE2 nel polmone. Per quanto riguarda l’aumento dell’espressione di TMPRSS2 nel polmone, non è chiaro quali componenti del PM siano responsabili di questo effetto».
Tali componenti possono essere diversi a seconda delle zone di raccolta. Pertanto, alla difficoltà di individuare gli specifici componenti responsabili, si aggiunge quella di comprendere i meccanismi che sarebbero coinvolti.
Foto di copertina: EPA/DIVYAKANT SOLANKI | A general view shows fishing boats anchored as smog obscures the high-rise buildings along the Arabian Sea coastline, in Mumbai, India, 04 January 2021. 