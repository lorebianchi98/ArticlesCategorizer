Spettacolo in cielo, apparirà un punto nero sul Sole: Mercurio si frappone tra la Terra e il suo astro
Dall’Italia si potrà avvistare lo spettacolo rarissimo dalle 13:35 alle 18:04
Un evento raro che si ripete solo 13 volte ogni cento anni: Mercurio si allineerà tra la Terra e il Sole e apparirà agli occhi dei curiosi come un puntino nero sulla stella del nostro sistema planetario.
Quasi cinque ore di spettacolo visibile anche con un’attrezzatura amatoriale. Ma se il cielo è nuvoloso, sarà possibile osservare il fenomeno grazie alle dirette del Telescopio Nazionale Galileo e allo streaming che trovate qui sotto.
L’ultima volta che Mercurio è transitato tra il Sole e la Terra risale al 9 maggio 2016, Prima ancora, era successo l’8 novembre del 2006. Il momento migliore per osservare il fenomeno dall’Italia è fissato alle 15:20: un puntino con un diametro pari allo 0,5% di quello del sole comparirà sulla stella. Ma lo spettacolo inizia alle 13:35 e proseguirà fino alle 18:04.