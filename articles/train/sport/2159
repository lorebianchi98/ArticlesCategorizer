Il bidello piazza la tripla da centrocampo e il preside pubblica la prodezza su Twitter – Il video
L’incredibile gesto atletico (di spalle) è stato ripreso dalla telecamera della scuola in Ohio dove lavora
È tempo di All-Star game per i cestisti d’America, ma tutti guardano a Joe Orians, il bidello più famoso del momento. Il motivo è il tiro da centrocampo che ha realizzato di spalle nella palestra della scuola media ed elementare di Liberty-Benton dove lavora, nella cittadina di Finale, in Ohio. Dopo aver visto il video registrato dalle telecamere di sorveglianza dell’istituto, il preside Kyle Leatherman ha pensato bene di pubblicare la prodezza sul suo profilo Twitter, taggando i network sportivi Espn e Dude Perfect, che hanno prontamente condiviso il gesto atletico. «Il nostro custode è migliore del vostro», ha commentato il preside.
Video: Twitter/KyleLeatherman