Maradona e il suo amore per il Napoli: la festa per lo scudetto vinto nel 1990 – Il video
Ad aprile il campione argentino mostrava le immagini del San Paolo stracolmo di gente felice: «Il tempo non cancella la storia»
Nel 1990 il Napoli conquistava il suo secondo, storico, scudetto. Una vittoria arrivata alla penultima giornata del campionato di Serie A, al termine di un entusiasmante testa a testa con il Milan. Un trionfo raggiunto con il contributo fondamentale di Diego Armando Maradona, morto oggi all’età di 60 anni. Il 29 aprile del 2020 il campione più amato dal popolo napoletano aveva postato sulla sua pagina Facebook un video per ricordare quel momento epico con parole piene di gratitudine: «Quando dissi, qualche mese fa, che nessuno potrà mai raggiungere ciò che ho realizzato col Napoli, mi riferivo a questo, col San Paolo stracolmo di gente felice. L’ho detto, e lo ribadisco. Il tempo non cancella la storia del mio Napoli». Immagini che fanno il paio con quelle del 1987, anno del primo scudetto conquistato dai partenopei, sempre con Maradona in campo.



Video: Facebook / Diego Maradona