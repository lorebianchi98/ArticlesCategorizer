Mourinho eliminato senza rancore: va nello spogliatoio della Dinamo per applaudire gli avversari – Il video
Il gesto dello Special One dopo la disfatta degli Spurs in Europa League
Un gesto da gentiluomo, per i suoi fan. Una mossa per distogliere le attenzioni dall’eliminazione del Tottenham dalla Uefa Europa League. Comunque sia interpretato, José Mourinho si è reso protagonista di un gesto fuori dal comune, entrando negli spogliatoi della Dinamo Zagabria per complimentarsi con i calciatori che a sorpresa hanno eliminato gli Hotspurs dalla competizione dopo una clamorosa rimonta. I londinesi allenati dal tecnico portoghese, infatti, avevano superato la squadra croata in casa per 2-0. Al ritorno a Zagabria, però, le sorti della qualificazione sono state ribaltate e così lo Special One ha applaudito gli avversari venendo ripreso in un video che ha ricevuto migliaia di condivisioni sui social.
Video: Instagram/hayterstv