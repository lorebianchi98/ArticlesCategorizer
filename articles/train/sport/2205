Maradona, la figlia Dalma in lacrime allo stadio per l’omaggio del Boca Juniors sotto il palco della famiglia – Il video
I giocatori, dopo aver segnato il gol decisivo contro il Newell’s Old Boys, hanno alzato al cielo la maglia con il numero 10. Tra gli applausi, la ragazza si è commossa
Dalma Maradona, prima figlia del Pibe de oro morto il 25 novembre, è scoppiata in lacrime alla Bombonera per l’omaggio che le hanno tributato i giocatori del Boca Juniors. Dopo il gol decisivo segnato contro il Newell’s Old Boys, i padroni di casa sono andati sotto il palco dello stadio riservato alla famiglia di Diego, hanno alzato al cielo la maglia con il numero 10 e Dalma, tra gli applausi, si è commossa. 

Già nelle prime ore successive alla morte del padre, la ragazza aveva colpito i tifosi di tutto il mondo postando sui social network una foto che le mostra da bambina mentre infila un fiore nei calzettoni di Maradona, con queste parole: «Ti amerò e ti difenderò per tutta la vita perché ti ringrazio per tutto quello che abbiamo condiviso! Sono distrutta ma andrò avanti! Ti porto le margherite per decorare i tuoi calzini da giocatore e per favore, guardami di nuovo con quell’amore che vedi nella foto».


Un post condiviso da Dalma Maradona (@dalmaradona)
 
Video: Twitter / @CCEire97