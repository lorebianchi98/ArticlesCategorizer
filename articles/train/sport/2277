Messi e l’addio al Barcellona: un quotidiano argentino anticipa la scelta della Pulce
La comunicazione sarebbe avvenuta via fax. Nessun incontro, nessuna telefonata
Bomba Mundial. Così il quotidiano sportivo argentina Olè annuncia l’addio calcistico più importante di questa estate: secondo le indiscrezioni riportate dalla testata, Messi avrebbe deciso di lasciare il Barcellona. Una scelta maturata dopo la sconfitta ai quarti di finale di Champions League per 8-2 contro il Bayern Monaco. Olè cita anche un documento ufficiale: 
«Leo Messi ha comunicato via Buró Fax all’FCBarcelona che vuole lasciare il club. Il giocatore argentino si avvarrebbe della clausola del suo contratto che gli consente di rescindere unilateralmente il contratto alla fine di questa stagione». 
Messi
lascia il Barcellona dopo 19 anni. Una carriera inziata da
giovanissimo. La prima volta che ha indossato la maglia della società
aveva 13 anni. Il quotidiano Olè
sottolinea
come nel comunicato sia chiaro anche il modo con cui Messi avrebbe
comunicato il distacco: via Burò Fax, un servizio spagnolo che
permette l’invio di documenti urgenti. Nessun incontro ufficiale.
Nessuna telefonata.