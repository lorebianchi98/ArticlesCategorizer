I cinque gol più belli di Maradona con la maglia dell’Argentina – Il video
Al primo posto quello del 2-0 contro l’Inghilterra ai quarti di finale dei Mondiali 1986: una cavalcata di 60 metri in 10 secondi, che lasciò sul posto cinque avversari
Scegliere i gol più belli di Diego Armando Maradona, morto oggi all’età di 60 anni, è un’impresa davvero difficile. Secondo la Fifa, quelli raccolti nel video sono i cinque più spettacolari realizzati con la maglia dell’Argentina durante i Mondiali. E al primo posto non poteva mancare il Gol del secolo, il più grande nella storia della Coppa del Mondo, scelto nel 2002 dagli appassionati di calcio con un sondaggio sul sito internet della Fifa: è la rete del 2-0 contro l’Inghilterra, segnata da Maradona ai quarti di finale dei Mondiali 1986. Una cavalcata di 60 metri in 10 secondi verso la porta inglese, che lasciò sul posto cinque avversari scartati come birilli.



Video: YouTube / FIFATV