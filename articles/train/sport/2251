Non solo Genoa: Zielinsky e un membro dello staff del Napoli sono positivi al Coronavirus
Il centrocampista aveva giocato contro il Genoa, squadra in cui è esploso un focolaio. Adesso ha iniziato la quarantena, mentre i suoi compagni faranno altri tamponi
Il centrocampista Piotr Zielinski e un membro dello staff del Napoli-sono risultati positivi al Coronavirus. Il membro dello staff è Giandomenico Costi, collaboratore del direttore sportivo Cristiano Giuntoli. La società ha comunicato la notizia all’esito del risultato dei tamponi eseguiti il primo ottobre. Zielinski si trova adesso in isolamento domiciliare ed è il primo calciatore partenopeo positivo al Covid-19 dopo la partita contro il Genoa, club in cui è esploso un focolaio. 

Il calciatore domenica 27 settembre ha giocato 72 minuti contro i liguri segnando anche un gol, poi è stato sostituito da Ghoulam. Nei giorni scorsi si è allenato regolarmente con i compagni senza accusare sintomi. I calciatori del Napoli faranno un terzo giro di tamponi il 3 ottobre e i risultati saranno resi noti in serata. La Serie A resta con il fiato sospeso.