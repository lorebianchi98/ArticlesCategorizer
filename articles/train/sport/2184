Coppa del Mondo di sci, inarrestabile Bassino: l’azzurra vince anche il secondo Gigante di Kranjska Gora
La 24enne di Cuneo è leader della classifica di specialità, davanti a Federica Brignone, e quarta in quella generale
«La solita immensa Marta», scrive sul suo profilo Twitter ItaliaTeam. Già, perché Marta Bassino non si ferma più. L’azzurra ha vinto il secondo slalom gigante di Kranjska Gora, in Slovenia. Questa volta piazzandosi davanti alla svizzera Michel Gisin dopo aver finito la prima manche in seconda posizione. Per la cuneese è il quarto successo stagionale e il quinto complessivo in carriera. La detentrice della Coppa del mondo generale, l’italiana Federica Brignone, è invece finita fuori in una curva a sinistra nella seconda manche. Mentre Sofia Goggia è arrivata settima.


 
Ieri, Marta Bassino aveva conquistato anche l’altro slalom gigante di Coppa del mondo. La 24enne azzurra è la leader della classifica di specialità, davanti a Brignone, e si trova invece quarta posizione in quella generale. La prossima tappa di Coppa del mondo sarà per le azzurre a Crans Montana, in Svizzera, dove sono in programma due discese e un SuperG.