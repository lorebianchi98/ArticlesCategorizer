Paltrinieri batte il (suo) record europeo dei 1.500 metri: «L’acqua non è più un peso»
Delusione invece per il tempo di Federica Pellegrini nei 200 stile: «Adesso ho bisogno di lavorare»
C’è un nuovo record europeo per i 1500 metri in stile libero. E c’è un campione che si riconferma. Al trofeo Sette Coli di Roma, Gregorio Paltrinieri ha distrutto il tempo di 14′ 34” 04 che lui stesso aveva segnato nel 2016 a Londra per portarlo a 14’33’10. A poche bracciate dal record mondiale detenuto dal cinese Sun Yang di 14’31”02. 
Quando Paltrinieri aveva ottenuto il
vecchio record europeo era esattamente il 13 agosto: «Sono
stati 4 anni lunghissimi in cui non riuscivo a trovare la forma
giusta. Sono contentissimo, l’acqua non è più un peso».
L’obiettivo alle Olimpiadi di Tokio del 2021, Coronavirus
permettendo, non sarà solo di vincere in questa disciplina ma di
sperimentarsi anche nei 10 chilometri: «Manca
ancora tanto, sono curioso anche in mare. Abbiamo iniziato una
preparazione e voglio vedere come va».

Meno
soddisfatta Federica Pellegrini che ha battuto nella finale dei 200
stile la belga Valentine Dumont con un 1’57”80: «Esco con un tempo
non grandissimo ma non mi sono mai inventata niente: tutti i miei
tempi più veloci li ho nuotati dopo essermi spaccata la schiena e
anche adesso ho bisogno di lavorare».
