Tennis, Fabio Fognini è positivo al Coronavirus: «Ho sintomi lievi. Mi rimetterò presto»
Probabili in arrivo tamponi per tutti i giocatori del torneo Sardegna Open in cui è impegnato il tennista ligure
Il numero uno del tennis italiano è risultato positivo al tampone. La notizia della positività è arrivata proprio nel giorno in cui Fabio Fognini avrebbe dovuto disputare gli ottavi di finale del Sardegna Open contro lo spagnolo Carballes Baena. E adesso dovrebbero essere sottoposti a tampone tutti i tennisti in gara nel torneo di Pula. Il tennista ligure, numero 16 del mondo e prima testa di serie del torneo, sarà sostituito dal croato Danilo Petrovic.

Ragazzi devo comunicarvi che questa mattina sono risultato positivo al Covid-19. I sintomi sono molto lievi un po’ di tosse e febbre, mal di testa… ma purtroppo è arrivata questa brutta notizia», ha scritto Fognini sulla sua pagina Instagram. «Sono già in isolamento e sono convinto che mi rimetterò molto presto. Vi abbraccio tutti». 