Serie A, il calendario della stagione 2020/21: Juventus al via con la Sampdoria, il derby di Milano alla quarta giornata
Si parte il 19 settembre. Ultima giornata il 23 maggio. Tra i big match, Juventus-Lazio alla settima e il derby d’Italia alla 18esima
Nasce la nuova Serie A. Il 2 settembre s’è tenuto il sorteggio del calendario della prossima stagione. La Juventus campione in carica affronterà in casa la Sampdoria nella prima giornata del campionato 2020/2021. Il Milan ospiterà il Bologna, il Napoli andrà a Parma e la Roma a Verona. Lazio-Atalanta e Benevento-Inter saranno invece posticipate.
Tra i big match, da segnalare Juventus-Lazio alla settima giornata, Inter-Juventus alla diciottesima, insieme con il derby di Roma. Quello della Madonnina tra Inter e Milan sarà alla quarta. I derby potranno svolgersi anche nei turni infrasettimanali, secondo quanto ha deciso la Lega con una modifica ai criteri di compilazione. Saranno sei i turni infrasettimanali e tre le soste previste. Si parte nel weekend del 19 e 20 settembre (Inter e Atalanta entreranno in scena dalla seconda giornata), ultima giornata il 23 maggio. 
I turni infrasettimanali:
Tre le soste, tutte in concomitanza degli impegni delle squadre nazionali: