La Uefa approva la nuova Champions League. Dal 2024 al via la nuova formula con 36 squadre
Ogni club giocherà 10 partite senza gare di andata e ritorno 
La Uefa va avanti e mentre continua il trambusto per la creazione da parte di 12 club di una Super Lega del calcio europeo, il comitato esecutivo della Uefa avrebbe raggiunto questa mattina, secondo il quotidiano francese l’Equipe, un accordo per lanciare una nuova Champions League. La formula, che prenderà il via a partire dal 2024, prevede un campionato unico a cui parteciperanno 36 squadre, invece di 32, come avviene oggi. I club saranno divisi in quattro gironi da nove squadre che disputeranno una sorta di mini-campionato. Ogni club giocherà 10 partite ciascuno, senza gare di andate e ritorno. E le prime otto accederanno direttamente alla fase successiva. Inghilterra, Spagna, Germania e Italia avranno ogni anno quattro squadre automaticamente qualificate per la Champions League. Mentre la Francia, attualmente quinta nel ranking Uefa, avrà tre posti garantiti. Mentre si qualificheranno automaticamente il vincitore della Champions League e quello dell’Europa League della stagione precedente.