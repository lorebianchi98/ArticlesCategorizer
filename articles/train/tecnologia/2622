Twitter, hackerati i due account ufficiali di Facebook
Già ieri erano stati riscontrati alcuni problemi di funzionamento su Twitter. In molti non erano riusciti a twittare o più semplicemente ad aggiornare il feed
I due account ufficiali di Facebook su Twitter, ovvero @Facebook e @Messenger, sono stati hackerati. Su entrambi i profili, poco prima delle 18, è comparso il seguente messaggio: «Ciao, siamo Our Mine. Bene, anche Facebook è hackerabile ma almeno la sua sicurezza risulta migliore di quella di Twitter».
Twitter ha confermato l’hackeraggio e ha spiegato di aver bloccato i profili compromessi assicurando di essere già al lavoro con Facebook per risolvere il problema.
Ieri, 7 febbraio, infatti, erano stati riscontrati alcuni problemi di funzionamento su Twitter, anche dall’Italia. In molti, ad esempio, non erano riusciti a twittare o più semplicemente ad aggiornare il feed.