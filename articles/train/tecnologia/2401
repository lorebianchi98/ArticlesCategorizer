TwitterDown, disservizi in tutto il mondo: ecco cosa sta succedendo
Problemi soprattutto a partire dalle ore 14
Le prime segnalazioni nella nottata, poi un nuovo picco nel primo pomeriggio. I problemi riguardano il caricamento dei post altrui
Giornata di disservizi su Twitter. Sono diversi gli utenti che stanno segnalando malfunzionamenti continui sulla piattaforma in tutto il mondo, non solo in Italia, portando l’hashtag #TwitterDown in cima alle tendenze. Secondo le segnalazioni, i problemi riguardano il caricamento dei post altrui. Il sito – almeno nella stragrande maggioranza dei casi – si apre. 
A confermare i problemi è anche il sito DownDetector. Il primo picco è stato registrato intorno alle 2 di notte mentre altri down sono stati segnalati sia alle 9 di mattina che dalle ore 14 in poi del 17 aprile 2021. A molti è apparso il messaggio «Errore. Qualcosa è andato storto, ma non preoccuparti perché non è colpa tua».
Mentre scriviamo, attorno alle 16, provando ad accedere all’account Twitter di Open spunta l’avviso «Qualcosa è andato storto». Secondo il supporto del social network, che è intervenuto stamattina, alcuni utenti hanno avuto una sorta di blocco “passivo”, ovvero l’utente non poteva leggere i tweet altrui ma poteva tranquillamente twittare le proprie comunicazioni.
Foto di OPEN