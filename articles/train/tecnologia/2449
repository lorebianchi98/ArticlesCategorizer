Gli inquietanti robot in stile Black Mirror sono in vendita – Il video
Dimostrate in un video le capacità del “cane robot”, presentato a Natale dalla società americana insieme all’umanoide Atlas
Aprire porte, spostare oggetti e rilevare anomalie nella temperatura comunicandole in remoto. Sono alcune delle capacità di Spot, il “cane robot” sviluppato e prodotto da Boston Dynamics, che già a dicembre aveva presentato il prototipo quadrupede e Atlas, una versione bipede in grado di replicare movimenti umani con precisione. Da oggi la versione di Spot è disponibile anche con un braccio potenzialmente decisivo per l’applicazione della robotica nel mondo del lavoro e nella vita quotidiana. Nel maggio scorso, per esempio, uno Spot pattugliava le strade di Singapore per evitare assembramenti. 
In un video di presentazione pubblicato dalla società americana, in mano a Hyundai dopo i trascorsi con SoftBank e Google, il robot quadrupede riesce a svolgere diverse operazioni in contesti differenti: dalla raccolta di indumenti in una stanza all’azione di una leva, fino al salto della corda. Il costo del robot senza braccio supera i 70 mila dollari, ma come detto dal Ceo di Boston Dynamics, Robert Player, già ci sono 400 unità Spot usate nel mondo.
Video: Youtube/BostonDynamics