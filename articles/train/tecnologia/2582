Facebook down: in Italia e in Europa problemi di condivisione
Molti utenti stanno segnalando di non riuscire a condividere i post. I problemi sarebbero stati riscontrati in particolare in Italia, Regno Unito, Belgio e Polonia
Tra Europa e Italia, Facebook sta registrando diversi problemi di condivisione, in particolare relativi alle pagine su cui diversi utenti hanno segnalato di non riuscire a pubblicare i post. Il malfunzionamento è evidente consultando la pagina Downdetector che monitora il funzionamento delle piattaforme social. I problemi sarebbero stati riscontrati in particolare in Italia, Regno Unito, Belgio e Polonia.
Il picco del malfunzionamento sarebbe stato nella mattinata e avrebbe riguardato diversi profili, ma a ondate. Secondo i dati di Downdetector, il 63% delle segnalazioni riguarderebbe problemi con Facebook, il 25% errori relativi alla versione mobile, mentre l’11% ha denunciato totale blackout. Al momento Facebook non ha né commentato né confermato malfunzionamenti.