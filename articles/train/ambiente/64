Incendi, esondazioni e nubifragi. Le immagini dei disastri naturali che stanno attraversando l’Italia – Video
Dagli incendi in Sardegna alle piogge a Verona. I video dei social e dei Vigili del Fuoco che raccontano cosa sta succedendo in questi giorni
Un incendio a Budoni, in Sardegna. Un nubifragio che ha allagato le strade di Verona e ancora la pioggia che ha gonfiato d’acqua le strade di Cortina d’Ampezzo. Negli ultimi giorni diverse zone d’Italia si stanno confrontando con una serie di disastri naturali. 
Le immagini più impressionanti sono quelle arrivate dalla zona di Verona, dove il numero di alberi abbattuti dal vento e dalla pioggia è arrivato a 500. Secondo i Vigili del fuoco è solo un caso che nessuno si sia fatto del male: «Nessuno è rimasto ferito, possiamo parlare di un miracolo». In Sardegna invece al momento sono state evacuate circa 200 case. 