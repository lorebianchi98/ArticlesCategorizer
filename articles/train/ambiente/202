Greta Thunberg, gli auguri di Natale non parlano solo di clima
L’augurio dell’attivista contro il cambiamento climatico
Mentre le temperature natalizie, in Italia e non solo, sono ai massimi storici, anche Greta Thunberg festeggia il Natale.
E, stavolta, l’attivista del climate change non parla solo del tema che ha portato in tutto il mondo. 
Happy holidays! Remember to take care of yourselves, each other and the beautiful planet we live on.#happyholidays #rescuedogs pic.twitter.com/zbU08OSuCh
 «Ricordatevi di avere cura di voi stessi, degli altri e del pianeta su cui viviamo» ha scritto su twitter, postando la foto di se stessa con  i suoi due cani ​Moses e Roxy, un golden retriever e un labrador. 
Per Greta, in effetti, questo è stato un anno importante. Dall’estate del 2018 in avanti la sua battaglia sul climate change è diventata virale attraverso gli scioperi del venerdì. 
E’ stata invitata a parlare alle Nazioni unite, al Cop25 e in tutto il mondo e milioni di ragazzi ai quattro angoli del pianeta partecipano ormai abitualmente agli scioperi del venerdì. 
La rivista Time l’ha messa in copertina come personaggio dell’anno e Nature l’ha premiata per aver focalizzato l’attenzione su come i deboli sforzi delle nazioni per rallentare il riscaldamento globale stiano minacciando il pianeta e le generazioni a venire. 
Infine, ha annunciato che nel corso del 2020 si sarebbe riposata, almeno un po’. 