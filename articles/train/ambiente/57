Vacanze di fine estate: tre giorni in Svizzera solo con i mezzi pubblici
Tra Basilea e Zurigo #vacanzeincittà
Mangiare bene in Canton Ticino
#vacanzeatavola
Tre giorni con un Trenino Verde
#vacanzeinvetta
Open ha scelto tre itinerari tra quelli proposti dall’Ente del Turismo della Svizzera per questa estate. Ecco il risultato, dalle vacanze tra musei e cafè dal gusto un po’ hipster fino a quelle perse tra le montagne delle Alpi
Tre giorni. Otto itinerari. E un solo pass. Per questa estate nel mezzo di una pandemia è meglio rimandare i sogni di lunghi viaggi in interrail e puntare su mete più vicine. L’Ente del Turismo della Svizzera ha deciso così di proporre una serie di vacanze di pochi giorni da incastrare alla fine dell’estate, prima del rientro in ufficio (o in smart working).
I tour pensati hanno tutti una cosa in
comune: sono stati organizzati prevedendo solo mezzi pubblici. Non
c’è nemmeno la necessità di fare biglietti diversi: ogni itinerario
si basa un un biglietto all-in-one, come lo Swiss Travel Pass. Una
scelta che lascia anche larghe possibilità di scelta per chi è
allergico ai tour organizzati.

I tour passano da scenari urbani a vette, baite e laghi, dallo shopping in centro alle passeggiate in alta quota. Di tutti quelli proposti la redazione di Open ne ha scelti tre. Se non siete soddisfatti delle nostre opzioni, su questo portale trovate tutti gli altri itinerari.
Basilea e Zurigo
sono lontane solo un ora di treno. Ottime per progettare un
itinerario basato sull’arte e il design. Si comincia con Basilea,
città da 170mila abitanti al confine Nord della Svizzera, tra
Francia e Germania. Qui la protagonista del viaggio è
l’architettura: dalle chiese medioevali agli edifici progettati da
archistar come Mario Botta, Renzo Piano o Richard Meier.
Da
Basilea si passa a Zurigo, con i suoi musei e le gallerie d’arte.
Obbligatorie le tappe al Pavillon Le Corbusier e al Museo del Design,
per poi perdersi nei quartieri alternativi di Zurich West con piccoli
locali alternativi allestiti con interni second
hand.

Pranzi in
ristoranti familiari bagnati da un buon vino rosso, cene in locali
dove l’alta cucina è di casa e passeggiate tra mura medioevali e
vigneti. Per qualche giorno di turismo gastronomico, il Canton Ticino
è la meta a cui puntare. Si parte da Bellinzona. Dopo la visita ai
castelli viscontei, è possibile fermarsi a mangiare nei grotti,
locali incavati nella roccia ricavati dai vecchi magazzini dove si
conservavano le derrate alimentari.

Da Bellinzona ci
si sposta a Lugano, dove invece si possono trovare perle della
ristorazione svizzera come il ristorane I due Sud dell’Hotel
Splendide Royal. Da qui però si può anche decidere di puntare a un
tour in bicicletta tra i vigneti di Mendrisio, conosciuta come la
Toscana della Svizzera.
L’ultimo
itinerario che abbiamo scelto è dedicato agli appassionati di
trekking e montagne. Questa volta si parte dal villaggio di
Kandersteg, non lontano da Berna. Per arrivarci basta la ferrovia che
guida il Trenino Verde delle Alpi. Da segnare l’escursione al Lago di
Oeschinen, uno dei più imponenti di tutto l’arco alpino.
Tra le montagne di
Mönch e Jungfrau nelle Alpi bernesi in Svizzera c’è il passo dello
Jungfraujoch, a oltre 3.400 metri di quota. Anche qua si può
arrivare con un trenino, rosso questa volta, che sbuca direttamente
sul Ghiacciaio dell’Aletsch, il più lungo d’Europa.