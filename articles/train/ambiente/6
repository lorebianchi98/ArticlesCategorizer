Nuovo spettacolo notturno dell’Etna, nubi alte fino a 9 chilometri: è la 17esima eruzione da febbraio – Il video
L’attività vulcanica è iniziata nella notte tra il 31 marzo e il primo aprile
Ancora una notte di esplosioni e colate di magma per l’Etna. Il vulcano ha iniziato l’ormai consueto spettacolo di lava nel corso della notte tra il 31 marzo e il primo aprile, generando nubi eruttive alte 9 chilometri. Si tratta del 17esimo evento eruttivo registrato dallo scorso 16 febbraio, quando si registrarono attività parossistiche degne di nota. Nel corso degli ultimi mesi, infatti, le eruzioni si sono susseguite, provocando anche disagi nelle aree urbane circostanti. Come a Catania, quando il deposito della cenere proveniente dal vulcano aveva reso la città di Catania completamente nera.
Video: Twitter/@etnaboris