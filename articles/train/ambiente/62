Nubifragi in Liguria, le immagini della tromba d’aria a Genova – Video
Prolungata l’allerta arancione nel centro e nel levante della Liguria
Una tromba d’aria ha lambito le spiagge di Genova, nel corso del nubifragio che ha investito la città e, in generale, la Liguria nelle ultime ore. Dopo i forti temporali di questa mattina l’agenzia regionale Arpal ha prolungato l’allerta arancione nel centro e nel levante della Liguria fino alle 11 di domani, sarà poi gialla fino alle 13. 
Sul ponente ligure l’allerta è prorogata fino alle 8 di domani mentre è sull’interno di centro ponente ligure che l’allerta è arancione fino alle 18. I temporali più intensi hanno interessato prima l’alta Val d’Aveto (Cabanne di Rezzoaglio (67.6mm/1h), poi il ponente genovese e il Turchino (Isoverde 121.8mm/1h, 18.6mm/5minuti).