La grande bellezza del Nord: l’aurora boreale in Norvegia – Il video
La clip mostra un cittadino dell’isola di Senja aprire il portone di ingresso della sua casa, affacciarsi sull’uscio e filmare lo spettacolo che si trova davanti
Una clip di 36 secondi che mostra tutta la bellezza straordinaria di cui è capace la natura nell’Europa del Nord: un’aurora boreale ricca di bande luminose e colorate, dal verde al viola, sullo sfondo blu notte del cielo. Il video, che ha ottenuto oltre un milione di visualizzazioni, mostra un cittadino dell’isola di Senja – la seconda più vasta isola della Norvegia – aprire il portone di ingresso della sua casa, affacciarsi sull’uscio e filmare lo spettacolo che si trova davanti. Il paesaggio è totalmente innevato e le stelle, lontane dalle luci delle metropoli, sembrano risaltare in tutto il loro bagliore.


 