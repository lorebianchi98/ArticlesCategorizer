Coronavirus, 331 morti nelle ultime 24 ore. Atri 175 ingressi in terapia intensiva. Il tasso di positività è al 6,2%
Il bollettino dell’11 aprile
La situazione negli ospedali
Tamponi e tasso di positività
I positivi al Covid-19 regione per regione
I nuovi casi di contagio sono 15.746, a fronte di 253.100 tamponi effettuati. Sette giorni fa il bollettino riportava 326 decessi e 18.025 nuovi positivi
Sono 331 i decessi da Coronavirus segnalati in Italia nelle ultime 24 ore. Il totale delle vittime legate al Covid-19 sale così a 114.254. Per quanto riguarda i contagi, il bollettino della Protezione civile e del ministero della Salute riporta 15.746 nuovi positivi. In calo rispetto a ieri, quando l’aumento giornaliero dei casi era stato di 17.567 unità; mentre sette giorni fa il bollettino riportava un totale di 326 decessi e 18.025 nuovi positivi, con circa 2 mila tamponi in meno. Oggi le regioni con il maggior incremento di casi sono la Lombardia (+2.302), la Campania (+1.854) e il Lazio (+1.675).
Le persone attualmente positive al virus sono 533.005. I dimessi e i guariti dall’inizio dell’emergenza sanitaria toccano quota 3.122.555, mentre i ricoverati con sintomi sono 27.251. Nei reparti di terapia intensiva ci sono 3.585 pazienti; di questi, 175 hanno fatto il loro ingresso in rianimazione nella giornata di oggi. Rispetto a ieri, i ricoverati con sintomi calano di 403 unità, mentre i pazienti in terapia intensiva sono tre in meno. Sette giorni fa i ricoverati con sintomi erano 28.432, di cui 3.703 in terapia intensiva, con 195 nuovi ingressi.
I dati arrivano a fronte di 253.100 nuovi tamponi, in calo di 67.792 unità rispetto a ieri, per un totale di 53.054.866 test effettuati dall’inizio della pandemia. Il tasso di positività si attesta al 6,2% (ieri era al 5,4%).
Ecco i dati sulle persone attualmente positive al Coronavirus regione per regione:
91.651 in Campania79.480 in Lombardia66.625 in Emilia Romagna52.060 nel Lazio52.047 in Puglia31.807 in Veneto28.372 in Piemonte27.785 in Toscana22.971 in Sicilia17.081 in Sardegna12.556 in Calabria11.111 in Friuli Venezia Giulia10.460 in Abruzzo8.205 nelle Marche7.776 in Liguria5.143 in Basilicata4.030 in Umbria1.653 a Trento1.110 in Valle d’Aosta651 in Molise458 a Bolzano