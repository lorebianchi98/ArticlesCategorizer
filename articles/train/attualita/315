«Una testa, un vaccino»: Figliuolo fissa la tabella di marcia per le somministrazioni giornaliere regione per regione
«Una testa, un vaccino»: gli obiettivi da raggiungere, regione per regione
«Il rispetto da parte delle Regioni dei target giornalieri è essenziale per l’avvicinamento all’obiettivo delle 500mila somministrazioni al giorno», spiega in una nota il Commissario per l’emergenza Covid
L’obiettivo delle 500 mila vaccinazioni anti-Covid non cambia, e resta la colonna portante del piano vaccinale del generale Figliuolo. A cambiare, però, sono i numeri di somministrazioni da svolgere quotidianamente. Il piano vaccinale del generale inizialmente prevedeva di raggiungere il mezzo milione di somministrazioni al giorno entro il 20 aprile. Ma l’obiettivo è stato mancato, complici anche i ritardi delle forniture e gli impasse con AstraZeneca e Johnson&Johnson (su cui si pronuncerà oggi l’Ema). Ma ora le vaccinazioni devono correre. E per farlo, la struttura commissariale guidata dal generale Figliuolo ha assegnato a ogni Regione o Provincia autonoma una quota di vaccinazioni da svolgere su base quotidiana. 
«Il rispetto da parte delle Regioni dei target giornalieri è essenziale per l’avvicinamento progressivo all’obiettivo delle 500 mila somministrazioni al giorno indicato nel piano vaccinale, di previsto raggiungimento nell’ultima settimana di aprile, senza che si verifichino soluzioni di continuità nell’attività di somministrazione», si legge in una nota ufficiale. I valori sono stati infatti specificati per ciascuna Regione, «nell’ottica di un aumento progressivo del numero di cittadini cui vengono somministrati i vaccini». Questi obiettivi saranno «definiti sulla base di una gradualità che consentirà di raggiungere gli obiettivi auspicati, rapportando le capacità di somministrazione alla disponibilità di dosi».
In tal senso, cambia il principio di ripartizione regionale dei vaccini, anche alla luce «della proposta della Struttura Commissariale, condivisa dalla Conferenza delle  Regioni e delle Province autonome, il cui contenuto è diventato esecutivo tra il 15 e il 18 aprile». Dalla struttura commissariale spiegano infatti che «il criterio di distribuzione delle dosi è stato rivisto in  base al principio “una testa, un vaccino”» e permetterà un ribilanciamento nelle ripartizioni delle forniture vaccinali attraverso «un piano di recupero graduale». Di seguito, gli obiettivi assegnati a ciascuna regione per raggiungere le 500mila vaccinazioni al giorno: 