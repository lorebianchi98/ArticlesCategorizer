In Veneto 871 nuovi casi e 28 morti. In calo anche i ricoveri nei reparti Covid e i malati gravi
Dati in miglioramento nella regione di Luca Zaia, al netto del calo fisiologico delle rilevazioni del weekend. Si riduce anche il numero degli attualmente positivi
Cala il numero dei nuovi contagi di Coronavirus registrati nelle ultime 24 ore in Veneto, con 871 nuovi casi e 28 decessi secondo l’ultimo bollettino regionale. Una flessione fisiologica del weekend alla quale però si accompagna anche una riduzione della pressione sulle strutture ospedaliere. Nei reparti Covid della Regione governata da Luca Zaia, i pazienti ricoverati sono 79 in meno rispetto a ieri, per un totale di 1.795. In calo anche le terapie intensive con 303 posti letto occupati e sette pazienti gravi in meno. Scende anche il dato degli attualmente positivi, calati di 728 unità per un valore al momento di 31.807.