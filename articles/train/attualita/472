Coronavirus, 358 morti nelle ultime 24 ore. In lieve calo gli ingressi in terapia intensiva: 167 (ieri 175)
Il bollettino del 12 aprile
La situazione negli ospedali
Tamponi e tasso di positività
Ieri e oggi
Indice di gravità
Ultimi 10 giorni
I positivi al Covid-19 regione per regione
I nuovi casi di contagio sono 9.789, a fronte di 190.635 tamponi effettuati. Sette giorni fa il bollettino riportava 296 decessi e 10.680 nuovi positivi
Sono 358 i decessi da Coronavirus segnalati in Italia nelle ultime 24 ore. Il totale delle vittime legate al Covid-19 sale così a 114.612. Per quanto riguarda i contagi, il bollettino della Protezione civile e del ministero della Salute riporta 9.789 nuovi positivi. In calo rispetto a ieri, quando l’aumento giornaliero dei casi era stato di 15.746 unità; mentre sette giorni fa – era il lunedì di Pasquetta – il bollettino riportava un totale di 296 decessi e 10.680 nuovi positivi, con circa 87 mila tamponi in meno. Oggi le regioni con il maggior incremento di casi sono la Campania (+1.386), l’Emilia-Romagna (+1.151) e la Sicilia (+1.110).
Le persone attualmente positive al virus sono 524.417. I dimessi e i guariti dall’inizio dell’emergenza sanitaria toccano quota 3.140.656, mentre i ricoverati con sintomi sono 27.329. Nei reparti di terapia intensiva ci sono 3.593 pazienti; di questi, 167 hanno fatto il loro ingresso in rianimazione nella giornata di oggi (ieri 175). Rispetto a ieri, i ricoverati con sintomi aumentano di 78 unità, mentre i pazienti in terapia intensiva sono otto in più. Sette giorni fa i ricoverati con sintomi erano 28.785, di cui 3.737 in terapia intensiva, con 192 nuovi ingressi.
I dati arrivano a fronte di 190.635 nuovi tamponi, in calo di 62.465 unità rispetto a ieri, per un totale di 53.245.501 test effettuati dall’inizio della pandemia. Il tasso di positività si attesta al 5,1% (ieri era al 6,2%).
Ecco i dati sulle persone attualmente positive al Coronavirus regione per regione:
91.166 in Campania72.687 in Lombardia66.433 in Emilia Romagna52.068 nel Lazio51.576 in Puglia31.687 in Veneto27.661 in Piemonte27.631 in Toscana23.709 in Sicilia17.238 in Sardegna12.570 in Calabria10.987 in Friuli Venezia Giulia10.410 in Abruzzo8.055 nelle Marche7.733 in Liguria5.160 in Basilicata3.902 in Umbria1.563 a Trento1.129 in Valle d’Aosta636 in Molise416 a Bolzano
Grafiche a cura di Vincenzo Monaco