Dall’inno di Mameli alle tensioni con la polizia: le immagini del sit in «IoApro» a Roma – Il video
Diversi manifestanti si sono ammanettati in segno di protesta. Ecco i video del corteo
I cori, l’inno di Mameli cantato nelle strade del centro, il lancio di oggetti e bombe carta. A distanza di una settimana dai disordini a Montecitorio, la manifestazione odierna del movimento #IoApro ha registrato nuovi scontri tra i partecipanti al corteo, non autorizzato, e la polizia in assetto antisommossa. Durante il sit-in in piazza San Silvestro, a pochi passi da Palazzo Chigi, si sono verificati momenti di tensione. Nel corso della manifestazione, diversi partecipanti si sono ammanettati in segno di protesta. Alla manifestazione si sono uniti gruppi dell’estrema destra romana affiliati a Casapound e Forza Nuova. 
Video: Agenzia Vista/Alexander Jakhnagiev