Coronavirus, 469 morti nelle ultime 24 ore. Altri 216 ingressi in terapia intensiva. Il tasso di positività sale al 4,8%
Il bollettino del 14 aprile
La situazione negli ospedali 
Tamponi e tasso di positività 
Ieri-oggi:
Indice di gravità:
Ultimi 10 giorni:
I positivi al Covid-19 Regione per Regione
Continuano a liberarsi posti letto dedicati ai pazienti Covid: i ricoveri ordinari sono passati da 26.952 a 26.369, le terapie intensive da 3.526 a 3.490
Cala il numero di decessi causati dal Coronavirus: nell’ultime 24 ore, sono morte 469 persone. Ieri i decessi erano stati 476. Il totale delle vittime in Italia ha raggiunto la cifra di 115.557. Nel bollettino della Protezione Civile e del Ministero della Salute di oggi, 14 aprile, sono stati inseriti 16.168 nuovi casi positivi. Il giorno precedente, i contagi erano stati 13.447, due giorni fa 9.789. Attualmente, in Italia, sono 514.660 le persone con un’infezione ancora in corso.
Il numero di persone ricoverate nei reparti ordinari ammonta a 26.369, mentre ieri i pazienti con sintomi meno gravi erano 26.952. In terapia intensiva, invece, si trovano 3.490 persone, con 216 ingressi giornalieri. Il giorno precedente, i posti letto occupati in rianimazione erano 3.526. Dall’inizio del monitoraggio, hanno superato la Covid-19 3.178.976 residenti in Italia.
Nelle ultime 24 ore sono stati analizzati 334.766 tamponi, per un totale di 53.885.257 effettuati da quando la pandemia è scoppiata. Ieri, i test somministrati erano stati 304.990. Il tasso di positività odierno è pari al 4,8%, superiore al 4,4% registrato il 13 aprile.
Ecco i dati sulle persone attualmente positive al Coronavirus regione per regione:
Grafiche a cura di Vincenzo Monaco