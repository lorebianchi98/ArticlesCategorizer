M5s, le nuove regole per le restituzioni: 2.500 euro entro il decimo giorno del mese. E dal regolamento sparisce Rousseau – Il documento
Le restituzioni dei parlamentari
Le restituzioni dei consiglieri regionali
Il documento integrale
Il riepilogo del trattamento economico precedente
Ai portavoce grillini sono arrivate le istruzioni per il versamento di una parte del proprio stipendio. Nessun cenno all’associazione di Casaleggio
È arrivata una mail, il pomeriggio del 15 aprile, nella casella di parlamentari e consiglieri regionali del Movimento 5 stelle. In allegato, un documento di tre pagine intitolato Regolamento relativo al trattamento economico eletti. Si tratta del nuovo sistema di restituzioni annunciato lo scorso 9 aprile, in assemblea, da Vito Crimi. Nel nuovo regolamento, a differenza di quello precedente, non sono citati i 300 euro mensili finora destinati all’associazione Rousseau, né l’associazione stessa. È la rottura definitiva con la piattaforma di Davide Casaleggio?
«A partire da aprile 2021, complessivamente ogni mese, il parlamentare dovrà quindi destinare un importo di 2.500 euro», si legge nel documento. I nuovi criteri prevedono la «rinuncia preventiva a ulteriori indennità di carica», una quota mensile di «minimo 1.000 euro al Movimento 5 stelle per il mantenimento delle piattaforme tecnologiche, per lo Scudo della Rete – il servizio di assistenza legale per gli iscritti al Movimento – per la comunicazioni e altre spese» e una quota mensile di «minimo 1.500 euro» come restituzione alla collettività.
«Ciascun parlamentare italiano:
Discorso diverso per i consiglieri regionali 5 stelle. Per loro, l’indennità percepita non potrà superare il tetto di 3.250 euro mensili netti. Inoltre, tale indennità netta sarà ridotta in base alle assenze in assemblea regionale. Dovranno «rendicontare con regolarità e trasparenza tramite il portale e restituire le eccedenze delle indennità e dei rimborsi risultanti dalla rendicontazione», si legge ancora. Per quanto riguarda i versamenti diretti al Movimento 5 stelle per il funzionamento dell’organizzazione politica, i consiglieri regionali dovranno «versare una quota mensile pari a minimo 300 euro».
«Ciascun consigliere regionale: