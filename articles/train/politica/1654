«Ci sedemmo dalla parte del torto»: Giorgia Meloni cita Bertolt Brecht nel suo intervento alla Camera – Il video
Durante il voto di fiducia a Montecitorio, la leader di Fratelli d’Italia ribadisce la posizione del partito e cita il drammaturgo tedesco
«Ci sedemmo dalla parte del torto perché tutti gli altri posti erano occupati». Ne L’opera da tre soldi il drammaturgo tedesco Bertolt Brecht usa questa frase evocativa e provocatoria per rimarcare il ruolo della responsabilità davanti alla rincorsa della vanagloria. Dalla poesia alla politica, la linea dell’assurdo dell’intellettuale tedesco arriva fino a Montecitorio, dove ieri Giorgia Meloni ha ribadito l’opposizione del suo partito all’esecutivo di Mario Draghi. 
«Potrei giustificare così la scelta di Fratelli d’Italia che oggi vota contro, ma non è così», ha proseguito Meloni. «Per un fatto di serietà, i cittadini devono diffidare dai partiti che non mantengono la parola data». E poi usa ancora le parole di Brecht, che sempre nell’opera citata disse che «di tutte le cose sicure, la più certa è il dubbio».
Video: YouTube/CameradeiDeputati