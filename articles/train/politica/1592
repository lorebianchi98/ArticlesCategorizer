Draghi firma il Patto per l’innovazione del lavoro pubblico: «Senza una buona P.a. società più fragile» – Il video
Il presidente del Consiglio in occasione della firma del documento: «C’è ancora molto da fare»
«Il buon funzionamento del settore pubblico è al centro del buon funzionamento della società. Se il primo funziona la seconda funziona. Al contrario la società diventa più fragile e ingiusta». A ridosso della firma del Patto per l’innovazione del lavoro pubblico e la coesione sociale, Mario Draghi parla dell’importanza della pubblica amministrazione nel Paese. Dopo la firma del documento nella sala verde di Palazzo Chigi, il presidente del Consiglio ha sottolineato «il sacrificio dei medici, degli infermieri, degli insegnati, delle forze dell’ordine, nel dare i servizi essenziali durante la pandemia. A fronte di questa centralità», ha detto Draghi, «se guardiamo alla situazione attuale concludiamo che c’è molto da fare». 
Video: Agenzia Vista/Alexander Jakhnagiev