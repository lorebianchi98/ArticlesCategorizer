Le bimbe lanciate al di là del muro dal trafficante, le immagini dal confine tra Messico e Usa – Il video
Le sorelle sono state lasciate cadere dalla cima del muro alto 4 metri da un presunto trafficante. Stanno bene e sono in cura presso un centro in New Mexico
Due sorelle di 3 e 5 anni sono state “lanciate” giù dal muro di 4 metri che separa il Messico dagli Stati Uniti, come fossero dei pacchi. È ciò che hanno ripreso le telecamere di sicurezza della Us Customs and Border Protection, l’autorità che controlla i confini e l’immigrazione in America. Le bimbe sono state soccorse dagli agenti e portate in una centro a Santa Teresa, nel New Mexico per ricevere cure mediche. Nel video, pubblicato su Twitter dal capo della pattuglia di frontiera di El Paso, Gloria Chavez, si vede una persona, che la polizia americana ha definito come “trafficante”, lasciar cadere dalla cima del muro al suolo le due sorelle. 
Video: Agenzia Vista/Alexander Jakhnagiev