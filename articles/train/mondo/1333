Le immagini shock dal confine Usa-Messico: almeno 3 mila bambini soli rinchiusi nel centro migranti – Il video
Dopo la denuncia sul sovraffollamento nei centri migranti, arrivano nuove immagini sulle condizioni dei minori separati dai genitori 
Dopo le foto diffuse la scorsa settimana dal deputato democratico Henry Cuellar, che mostravano le condizioni nel centro migranti di Donna, al confine tra Messico e Texas, sono state pubblicate nuove immagini dal settore della struttura dedicato ai minorenni. Secondo la Divisione Porgrammi operativi della Rio Grand Valley, almeno 3.100 bambini non accompagnati e separati dai loro familiari durante i viaggi migratori dal Messico agli Usa, sarebbero trattenuti nell’hub texano. I video diffusi dai media americani mostrano decine di bambini all’interno del centro. Le immagini sono state registrate solo dopo il permesso della Casa Bianca dato ad alcuni giornalisti per documentare la situazione.
Video: Ansa