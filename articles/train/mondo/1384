Le linee guida Usa per chi è vaccinato: ecco cosa possono fare. Via libera alle visite dei nonni dai nipoti, ma solo dopo due settimane
Leggi anche:
I Cdc aprono alla possibilità di andare a trovare una famiglia o degli amici che non sono stati ancora vaccinati, senza mascherina e senza distanziamento. Ma a due condizioni
Due settimane dopo aver fatto il richiamo contro il Coronavirus, i nonni possono andare a trovare i figli non vaccinati e i nipoti, senza indossare la mascherina e senza mantenere il distanziamento sociale. È questa la principale novità che modifica le linee guida per i soggetti pienamente immunizzati messe a punto dai Centers for Disease Control and Prevention (Cdc) degli Stati Uniti, Paese in cui finora sono state somministrate oltre 126,5 milioni di dosi. I cittadini che hanno fatto anche il richiamo vogliono sapere come comportarsi con i loro cari e come fare per proteggere chi ancora non ha ricevuto alcun farmaco. Le ultime indicazioni dei Cdc spiegano appunto che dopo due settimane dalla seconda dose ci si può sentire tranquilli nell’andare a trovare una famiglia o degli amici. Ma a due condizioni: 
Via libera quindi ai nonni che vanno dai nipotini. Tami Skoff, membro della task force dei Cdc sulle linee guida per i vaccini, ha spiegato: «In questi casi le visite possono avvenire anche in ambienti interni senza mascherine o particolari distanziamenti fisici. Questo è l’esempio che vogliamo dare, i nonni vaccinati possono andare a trovare a casa la figlia o il figlio non vaccinati e i nipotini, senza mascherina o distanziamento». Restano tuttavia vietati i raduni di più famiglie o di amici provenienti da case diverse. I Cdc precisano inoltre che le persone pienamente vaccinate devono comunque continuare a: