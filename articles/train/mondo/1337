Riprendono sport e attività all’aperto: le immagini dal Regno Unito dopo l’allentamento delle restrizioni anti Covid – Il video
Nel Paese via a un graduale ritorno alla normalità, sulla scia di una campagna vaccinale che prosegue a ritmi sostenuti
Dopo le restrizioni e il terzo lockdown nazionale in vigore dal 4 gennaio, il Regno Unito ha iniziato ieri, 29 marzo, ad allentare le restrizioni per contenere i contagi da Coronavirus. A Londra, parchi e centri sportivi all’aperto sono tornati a disposizione del pubblico, mentre bisogna ancora attendere per vedere aprire le saracinesche di barbieri, pub e ristoranti. La riapertura di alcune attività all’aperto, come tennis e nuoto, non è un liberi tutti, ma un processo graduale in cui «tutti devono rispettare le regole», come ribadito da Boris Johnson. Il risultato è stato ottenuto grazie al successo della campagna vaccinale britannica (quasi 34 milioni di dosi somministrate), che prosegue a ritmi più sostenuti rispetto agli altri paesi europei, e alla forte diminuzione dei decessi causati dal virus, registrata a ridosso dello scorso weekend.
Video: Ansa