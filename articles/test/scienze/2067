Un fascio di luce nel cielo della Sardegna, l’avvistamento scatena la curiosità: cosa può essere – Il video
La scia è stata avvistata in tutta la Regione, ma anche nel centro Italia e a Barcellona
Un’enorme sfera luminosa è stata vista nei ciali della Sardegna la sera di venerdì 16 agosto, poco dopo le 22.40. Il momento prima dell’impatto con l’acqua è stato ripreso dalla Dashcam (una telecamera da cruscotto) di un automobilista, Claudio Porcu, che ha poi postato la clip su twitter. 
Scia luminosa ripresa dalla dashcam verso Torregrande: spettacolo! #meteorite #meteora #Sardegna pic.twitter.com/LPKToQCM2m
La ripresa mostra la scia della meteorite vista dalla zona di Oristano, ma solo dalla Sardegna sono arrivate decine di segnalazioni, da Cagliari a Nuoro. La luce è stata avvistata in tutto il centro Italia e alcune segnalazioni sono arrivate anche da Barcellona. 
«Probabilmente si tratta di un meteorite, un frammento metallico abbastanza piccolo, di peso non superiore al chilogrammo», ha spiegato l’astrofisico Manuel Floris a L’Unione sarda. 
Il frammento potrebbe aver finito la sua discesa in mare, tra la Sardegna e le isole Baleari: «Se, come risulta dai racconti fatti sui social network, è stato notato anche a Barcellona, è molto probabile che sia caduto in un tratto tra il mar di Sardegna e le isole Baleari».