Luca Parmitano omaggia la sua Sicilia: cartolina mozzafiato dallo spazio
La Sicilia vista dallo spazio
L’allarme dallo spazio
«Come zucchero a velo, nuvole di bel tempo spolverano di bianco le terre della mia infanzia» scrive l’astronauta su Twitter
Ecco la Sicilia in una foto scattata da Luca Parmitano, impegnato dal 20 luglio nella missione Beyond, la seconda per l’astronauta dell’Agenzia spaziale europea (Esa) e colonnello dell’aeronautica militare che adesso si trova a bordo della Stazione spaziale internazionale.
Missione Beyond (ESA) con Luca Parmitano: partenza, durata e diretta – Open
Il tuo browser non supporta il tag iframe
«Come zucchero a velo, nuvole di bel tempo spolverano di bianco le terre della mia infanzia», scrive Luca Parmitano postando su Twitter una foto della sua Sicilia vista dallo spazio. Nato a Paternò, in provincia di Catania, l’astronauta dimostra di essere molto legato alla sua terra.
Come zucchero a velo, nuvole di bel tempo spolverano di bianco le terre della mia infanzia. #Beyond pic.twitter.com/BV5V98HujP
Collegato con il Museo nazionale della scienza e della tecnologia Leonardo da Vinci di Milano, Luca Parmitano ha svelato uno dei suoi sogni: «Mi piace l’idea di poter andare un giorno sulla Luna, sognare ci fa stare bene e ci spinge ad avere progetti sempre più grandi».
Infine, ha lanciato un allarme: «Negli ultimi 6 anni ho visto deserti avanzare e ghiacci sciogliersi. Spero che le nostre parole possano allarmare davvero verso il nemico numero uno di oggi», ovvero gli effetti del riscaldamento globale sulla Terra.
Foto in copertina di Luca Parmitano | Twitter