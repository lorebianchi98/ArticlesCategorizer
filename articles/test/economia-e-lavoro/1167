Galateo semiserio per analfabeti digitali
Social network
Come superare l’impreparazione al lavoro digitale
“Avvocà, ma vedi de annà aff******”. Con questa esclamazione, un simpatico rappresentante sindacale ha chiuso, ieri pomeriggio, un importante incontro di esame congiunto, svoltosi in videoconferenza, nel corso del quale era stata appena discussa e decisa la decisione di un’azienda di mettere in cassa integrazione tutto il personale.
Lo sfortunato sindacalista non si era accorto che tutti i partecipanti alla riunione erano ancora video collegati, e quindi il suo insulto (tutto sommato innocuo, essendo destinato a restare privato) è arrivato forte e chiaro a tutti.
Gli incidenti di questo tipo sono all’ordine del giorno, non solo nel mondo delle relazioni industriali: riunioni che iniziano con decine di minuti di ritardo perché “il sistema non funziona”, videoconferenze dove alcuni partecipanti riescono solo a parlare (oppure solo a vedere), collegamenti che saltano per motivi oscuri.
In tutte queste situazioni, l’imputato numero uno è sempre quello che non si può difendere: la tecnologia. E’ sicuramente vero che molte applicazioni hanno dei difetti, e che qualche volta i sistemi ci lasciano per strada senza motivo.
Ma il vero colpevole molte volte è un altro, anche se nessuno vuole ammetterlo: l’impreparazione strutturale ad interagire in un mondo che non gli appartiene.
Tutti quelli che, come il sottoscritto, almeno una volta nella loro vita hanno fatto il rewind di una musicassetta con una penna BIC convivono con un destino ineluttabile: sono (siamo) attori non protagonisti della rivoluzione digitale. Mentre i nostri figli navigano speditamente in un mare che hanno sempre conosciuto, noi ci arrangiamo a fatica tenendo una ciambella di salvataggio stretta in vita.
Ci sono alcune regole che tutti noi dovremmo seguire quando utilizziamo le comunicazioni digitali, per cercare di sopravvivere in questa fase di forzata (ma irreversibile) accelerazione verso un nuovo modo di concepire le relazioni sociali e di lavoro.
Eccone alcune:
Ultima regola essenziale: sul web i testi troppo lunghi annoiano; quindi nonostante ce ne sarebbero ancora tante da dire, passo e chiudo, sperando di scatenare il dibattito!!
Foto copertina Marvin Meyer on Unsplash