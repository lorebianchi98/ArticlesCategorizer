Scontri davanti alla Camera per le riaperture, tra ambulanti e ristoratori senza mascherina spunta anche lo sciamano come a Capitol Hill
Tra la folla sbuca anche l’emulo dello sciamano di Q-Anon dell’assalto a Capitol Hill
Scoppia la rabbia di commercianti e ristoratori davanti alla Camera durante la protesta per le chiusure delle attività commerciali confermate dall’ultimo decreto Covid. In centinaia si sono ammassati in piazza Montecitorio, in diversi anche senza mascherina. E non sono mancati momenti di alta tensione con la polizia, che a fatica ha cercato di contenere la folla mentre abbatteva le transenne. Diversi manifestanti erano anche senza mascherina. In piazza c’erano anche le bandiere di Italexit, il movimento anti-euro del senatore ex-M5s Gianluigi Paragone.
Tra la folla è apparso anche un uomo travestito come lo sciamano di QAnon, il personaggio dell’assalto a Capitol Hill che fece irruzione al Congresso americano lo scorso gennaio a Washington. Tra gli altri, in piazza è intervenuto anche il deputato di Forza Italia Vittorio Sgarbi che pochi giorni fa aveva postato un video in cui esclamava di «Conquistare il palazzo e ribellarsi».

Il tuo browser non supporta il tag iframe