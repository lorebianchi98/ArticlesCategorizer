La collezione di Mahmood contro il bullismo finisce sotto attacco per i ricavi devoluti al Moige
La polemica
Mahmood: «Il bullismo è quanto di più lontano da me»
La replica dell’associazione
L’associazione, che in passato è stata al centro di forti critiche per le posizioni discriminatorie verso gli omosessuali, si è difesa dichiarando: «Rispettiamo ogni persona indipendentemente dall’orientamento sessuale»
«Sono orgoglioso di presentarvi Mahmood x Yoox, la capsule collection che abbiamo creato insieme per celebrare la bellezza della condivisione e dire stop al bullismo, di qualsiasi natura. Spero che il 2021 possa riportarci il sorriso, in fondo ne abbiamo tutti bisogno». È con queste parole che il cantautore e rapper milanese Mahmood (al secolo Alessandro Mahmoud), vincitore del Festival di Sanremo 2019 con Soldi, ha presentato sul proprio account Instagram una nuova iniziativa di beneficenza, volta ad «aiutare i giovani vittime di bullismo e cyberbullismo». 



Un post condiviso da Mahmood (@mahmood)
 
Un’iniziativa di beneficenza con presupposti lodevoli, ma che ha sollevato polemiche e perplessità, tra fan e no. I proventi delle vendite della capsule collection di Mahmood x Yoox verranno infatti destinati al Movimento Italiano Genitori, il Moige, l’associazione «per la protezione e la sicurezza dei bambini, attraverso azioni di intervento e prevenzione sui problemi dell’infanzia e dell’adolescenza». Un’associazione che, in passato, più di una volta, si è mossa proprio contro il mondo LGBTQ+. 

 

 

 
Mahmood, presentando la capsule collection in edizione limitata, e costituita da due felpe e due t-shirt su cui son stati serigrafati due disegni personali realizzati dall’artista durante l’infanzia, ha dichiarato di voler «dare dare qualcosa che fosse significativo e personale» al progetto di beneficenza. «Ho sempre raccontato di inclusione e inclusività – ha aggiunto – perché credo fortemente in questo valore. Il bullismo è quanto di più lontano da me, si distacca completamente dai principi con cui sono cresciuto». L’artista ha concluso: «Tutto ciò che mi permette di raccontare qualcosa di me stesso oltre la musica diventa un altro modo di esprimermi, ancora di più se fatto per una charity». 
Non si è fatta attendere la replica del Moige: «Desideriamo ribadire, come già chiaramente detto in un’intervista del presidente e fondatore Maria Rita Munizzi nel gennaio 2016, che nei toni a volte aspri del dibattito, rispettiamo ed amiamo ogni persona, indipendentemente dalla sua cultura, religione, sesso, etnia, e dai suoi comportamenti, preferenze, ed orientamento sessuale», si legge in un comunicato stampa diffuso in giornata. 