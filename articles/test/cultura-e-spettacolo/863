Ventinove anni senza Freddie Mercury. Ma su TikTok è ancora possibile cantare insieme a lui – Il video
Il leader dei Queen si spegneva il 24 novembre 1991 a 45 anni. Con l’hashtag #SingWithQueen lanciato dal profilo ufficiale della band, i fan possono rivivere l’emozione di un duetto live
Il 24 novembre 1991 Freddie Mercury, l’iconico leader dei Queen, si spegneva a 45 anni nella sua casa londinese di Earls Court. La causa ufficiale della morte fu una broncopolmonite, aggravata da complicazioni dovute all’Aids. Sul palco come nella vita, Mercury è stato un interprete straordinario, uno dei pochi capaci di illuminare uno stadio con la sua sola presenza e di catturare l’attenzione di migliaia di spettatori con un solo gesto. Tutti i concerti dei Queen – nella loro carriera ventennale se ne contano più di 700 – sono stati spettacolari e indimenticabili. E oggi che Mercury non è più tra di noi, è ancora possibile cantare insieme a lui su TikTok, seguendo i due hashtag lanciati dal profilo ufficiale dei Queen: #QueenOnTikTok e #SingWithQueen. Un’iniziativa particolarmente apprezzata dai fan, che ha superato i 2,5 milioni di visualizzazioni.

Video: TikTok / @queenofficial