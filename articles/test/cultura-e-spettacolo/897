Achille Lauro colpisce ancora con «Maleducata», la sua lap dance fa impazzire i social – Il video
Nel video del suo ultimo singolo, il cantante sfoggia reggicalze e tacchi alti. Una conferma del suo immaginario artistico, che scavalca gli stereotipi di genere
Achille Lauro colpisce ancora lanciando il nuovo video ufficiale del suo ultimo singolo, intitolato Maleducata. Amore fuori dagli schemi e un’estetica lontanissima dagli stereotipi di genere: nell’arte di Lauro ciascuno di noi può essere Maleducata ed è libero di truccarsi le labbra, indossare un reggicalze, un corsetto e i tacchi alti. E ballare la lap dance. Giulio Rosati firma la regia del video, disseminato di richiami a The Rocky Horror Picture Show, il celebre spettacolo teatrale di Richard O’Brien portato al cinema nel 1975 da Jim Sharman. Maleducata anticipa 1969 – Achille Idol Rebirth, riedizione dell’album certificato Disco d’Oro, in uscita il 25 settembre.

Video: @ohdiounsexyshop / Twitter