Cambiamento climatico: a rischio crollo un ghiacciaio sul Monte Bianco
«Tali fenomeni testimoniano ancora una volta come la montagna sia in una fase di forte cambiamento dovuto ai fattori climatici», ha detto il sindaco di Courmayeur
Il comune di Courmayeur ha disposto la chiusura della strada della Val Ferret a seguito dell’allarme lanciato dalla regione Valle d’Aosta sul possibile crollo di una parte del ghiacciaio Planpincieux. 
La massa, di circa 250 metri cubi di ghiaccio che rischia il collasso, si trova sulle Grandes Jorasses, lungo il versante italiano del massiccio del Monte Bianco. Il movimento della parte “percolante” del ghiacciaio ha raggiunto la velocità di 50 – 60 centimetri al giorno.
Sin dal 2013 il ghiacciaio è un osservato speciale da parte della Fondazione Montagna sicura che, in collaborazione con il Geohazard Monitoring Group del Cnr – Irpi di Torino, studia il moto e i crolli di ghiaccio della montagna.
Non lontano dalla zona, anche il ghiacciaio Whymper è sotto stretto monitoraggio poiché c’è il pericolo di un imminente cedimento.
«Tali fenomeni testimoniano ancora una volta come la montagna sia in una fase di forte cambiamento dovuto ai fattori climatici, pertanto è particolarmente vulnerabile», ha spiegato Stefano Miserocchi, sindaco di Courmayeur. 
ORDINANZA DEL COMUNE DI COURMAYEUR: a partire dalle 19.30 di oggi, saranno chiuse la strada comunale della Val Ferret -…