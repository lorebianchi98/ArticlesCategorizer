Governo Draghi, il 10 e 11 febbraio il voto degli iscritti M5s su Rousseau
L’annuncio sul blog delle Stelle. Nelle prossime ore saranno pubblicati i quesiti
Fissata la data del voto su Rousseau sul governo Draghi. Dalle ore 13 di mercoledì 10 febbraio alle ore 13 di giovedì 11 febbraio gli iscritti del M5s saranno chiamati a esprimersi su un eventuale supporto a un governo presieduto dall’ex governatore della Bce. Lo annuncia il blog delle Stelle. «Potranno votare solo gli iscritti da almeno sei mesi, con documento certificato – si legge sul blog -. Si comunica a tutti gli iscritti che i quesiti specifici da sottoporre in votazione, saranno pubblicati nelle prossime ore».