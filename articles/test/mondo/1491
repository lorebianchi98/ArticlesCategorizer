Coronavirus, la Germania cambia idea: via libera al vaccino di AstraZeneca anche per gli over 65
A fine gennaio gli esperti sanitari tedeschi avevano vietato la somministrazione alla popolazione più anziana. E il via libera potrebbe arrivare anche in Italia
Dopo l’ok arrivato dalla Francia, anche Berlino ha approvato l’uso del vaccino AstraZeneca per gli over 65. Il comitato tedesco per le vaccinazioni del Robert Koch Institute ha raccomandato l’uso del vaccino prodotto dalla causa farmaceutica inglese anche per la popolazione più anziana. Gli esperti hanno anche raccomandato di aspettare fino a un massimo di 12 settimane per la somministrazione della seconda dose. A fine gennaio la Germania si era rifiutata di approvare il vaccino per le persone di età pari o superiore ai 65 anni a causa di problemi di efficacia. Ora nuovi dati diffusi da AstraZeneca hanno fatto cambiare idea a Berlino. E sembra che anche in Italia potrebbe presto arrivare un via libera per le somministrazioni agli over 65. «Questa è una buona notizia per tutte le persone anziane in attesa di una vaccinazione. Significa che possono vaccinarsi prima», spiega il ministro della Salute Jens Spahn. «A breve pubblicheremo un regolamento che implementa entrambe le raccomandazioni». 